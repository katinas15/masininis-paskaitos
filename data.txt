per dieną žemę lietų godžiai plempia
kuriam kas valandą mažiau erdvės
stotis bažnyčia kapinaitės plentas
ir autobusas kur tuoj pat judės
Šviesotamsa. Ir lyg kažkas balsu
mane viliotų prie audrotos jūros.
Šnabždu į vėją: “Viešpatie, esu
tik balsis vienadienės konjunktūros,
tik žodžių tarnas, Sąskambių piemuo.
Akmuo likimų kryžkelėj. Golemas.
Tik aido aidas. Netgi ne skiemuo,
bangos purslelis, žiedas chrizantemos.”
Rado Onulė prie tako
raudoną siūlą
iš vaikiškos kojinės,
o gal iš vaivorykštės?
Atsisėdo ant kupsto,
ir pagailo Onulei to siūlo,
ir iš gailumo –
apsiverkė.
Ištirpsta kaip sena karta
Ramių laikų nepastovumas.
Bemintė laimės valanda
Ir josios vaikiškas dosnumas.
ŠIĄ prietemą tylią, šią prietemą ramią
Žydėkite, gyvos, spalvingos ir kvapios
Bei nuostabios gėlės, ant vienišo kapo
Ir puoškit jaunystę priglaudusią žemę!
O SKAISTI ir tyra, lyg prašilusį ledą
Prasigraužus linksma vandenėlio srovė,
Įsilieja širdin ir, atgavusi žadą,
Vieversėlio giesme virpuliuoja erdvėj,
Pabarstė snaigėm Nemuno krantus
Šventų Kalėdų rytmetis gražus…
Snieguota laimė apkabins pečius,
Jei Tu ateisi šiandien į svečius.
Sutikau šį rytą gruodį.
Kur skubi, kur šitaip skuodi?
Kur ant balto žirgo skrieji?
Tuoj Kalėdos, tuoj Naujieji.
Bėkim bėkim, piemenėliai,
Į Betliejų tekini.
Ten Jėzulis mažas guli –
Jį pasveikinsim pirmi.
Juoda naktis. O žemėj balta, balta…
Nuo Mūšos lig Šešupės spindi žvaigždės.
Pro naktį didelę, pro juodą ir pro šaltą
iš tolimų skliautų šviesi giesmė ataidi.
Kai paskutinis saulės spindulys
per žolę liečia mirusiųjų kaulus –
išdidūs slegiantys rudens šešėliai
į slėnį nusileidžia palengva.
Gegutės balsas prieblandoj nutyla
pušų viršūnės suliepsnoja auksu,
kuris taip pat išblėsta, išsisklaido…
Kaip tyliai aidi sutemų žingsneliai!
Tai pasitinka mus Fata Morgana,
išnyranti iš mūs beprasmių žodžių:
velionių Dievas ir velionis Dievas,
ir tai, ką mes vadiname Dievu.
Šalta naktis. Bet dieną dar atšyla.
Greta mirtis, todėl gyvybė kaupias
prieš pirmą šalną. Vasara jau traukias, –
greit amžiną mirties – gyvybės bylą
išspęs ruduo. Laiškai neparašyti
sudegs. Taip parkuos deginami lapai.
Vienutėn iš vienutės – šie etapai.
Be žiogo – metai. Bandymai išgyti.
Klausykitės vėjo ūžesio naktį,
Seno vėjo ūžesio, gūdaus vėjo ūžesio,
Mirusiųjų prakeikimo, gyvųjų lopšinės…
Klausykitės vėjo ūžesio.
Nebėra lapų, nebėra vaisių
Nuniokotuose soduose.
Prisiminimai – mažiau kaip niekas, viltys labai toli.
Klausykitės vėjo ūžesio.
SAVAIP gražus kiekvienas metų laikas –
Malonu rytą ir vidudienį.
Gražus pavasari, einu! lik sveikas!
Su šypsena einu į rudenį.
Ruduo. Ruduo. O vasaros pasilgau.
Šalna. Šalna. O vasarą šaukiu.
Ir ašara, kaip deimantas, blakstieną vilgo,
ištryškusi iš saulėn pakeltų akių.
Kada baigiasi tavo vasara
Ir saulė nepakyla
Aukščiau nustatytos ribos,
O mintys nesulaikomai
Plaukia į amžinybę –
Netikėk, kad liko tik tai,
Netikėk, kad žmonės suteikia skausmą
Ir slepiasi savo kiaute.
Kelia vidudieniai smilgą ir svėrę.
Tolimas kelias – ligi nakties.
Greit ant beržo kaktos – iš upės išnėręs –
Vakaras mėlyną ranką uždės.
Šiandien prisiminiau aš vieną nuotykį iš savo bundančios vaikystės metų,
Tą tylų vasaros sekmadienį, keliavusį pro mus,-
Kai ašen ir senolė – dviese –
Palikę buvom saugot ir dabot namus.
Jau pirmu sakiniu
autorius pradeda kalbėti apie Mirtį.
Ji atsiranda lyg iš niekur,
iš tuštumos be jokios priešistorės
ir tuoj pat užima
svarbiausią vietą minėtame tekste.
Jam įsakė nušauti žmogų.
Šautuvas blizgėjo išteptas alyva.
Pasmerktojo galva blizgėjo prakaito lašais.
Jis nutaikė į pasmerktojo galvą.
Juodu skyrė erdvė, ir staiga, erdvėje sumirgėjo balandis.
Jis iššovė, ir balandis persigandęs nuskrido,
mojuodamas sparnais, baltais kaip mirtinai
išgąsdintas žmogus, kurį jis nušovė.
Smilgos šiureno lengvo vėjo liečiamos.
Aš noriu valgyti, tarė jis.
Tai buvo melas.
Jis melavo, kol numirė.
Dangų nudažo gaisai kruvinai
Ir medžių grėsmingi šešėliai,
Tamsos pabūgai, naktyje vėl dingai,
Žinai juk, kad blogis besielis.
Vaikai kieme po sniegą
Bėgioja tekini,
O mano Rainis
Miega,
Atgulęs pakrosny.
NET PILNATIS žalsvam skliaute sustingo,
Kaip perlas paristas stiklu –
Ištryškusi tyra lakštingala
Pabėrė džiaugsmo išteklių.
Už netikslingą iškvietimą – mokestis Pirmadienį Seime vykusioje diskusijoje, kurioje dalyvavo ir Seimo nariai, ir Sveikatos apsaugos ministerijos atstovai bei GMP medikai, buvo pasakojama apie problemas, su kuriomis susiduria ši tarnyba. Viena iš tokių problemų – keisti žmonių iškvietimai, į kuriuos siunčiami greitosios pagalbos medikai, nors pačiam žmogui tikrai toli gražu nereikia skubios pagalbos. Tokie iškvietimai, kaip pasakojo GMP atstovai, degina ne tik resursus, lėšas, bet ir iš dalies lemia tai, kad į rimtus iškvietimus greitoji atvykti nespėja. Visgi jokios baudos ar mokesčiai už tokius iškvietimus netaikomi, todėl žmonės greitąją gali kviestis bet kokiu gyvenimo atveju.
Neseniai GMP medikai lankėsi Latvijoje, kurioje greitoji pagalba veikia daug geriau nei Lietuvoje. Konferencijoje medikai apžvelgė, ką broliai latviai daro kitaip, ir ko reikėtų pasimokyti lietuviams. Štai netikslingi iškvietimai Latvijoje yra apmokestinti – GMP aptarnauja tik skubius ir gyvybei pavojingus pagalbos prašymus, tuo metu Lietuvoje važiuojama į visus iškvietimus. Nepasitvirtinus skubios pagalbos faktui, paslauga apmokestinama 70 eurų mokesčiu. Tai reiškia, kad jei pacientas prašo pagalbos, dispečeris įvertina, kad greitoji turėtų nevažiuoti, bet pacientas primygtinai reikalauja, brigada yra išsiunčiama. Tačiau, jei skubios pagalbos faktas nepasitvirtina, pacientui išsiunčiama 70 eurų sąskaita, o tai daro mokesčių inspekcija. „Dažnai matome, kad dispečerinė uždeda pranešime, jog pacientui paūmėjo lėtinė liga, nes susikalbėti negali. Nuvažiuojame pažiūrėti – moteris jokių skundų neišsako, tik piktinasi, kad perdegė stalinės lempos lemputė. Sako, kad nieko kito negali išsikviesti, lemputė išsukta iš šviestuvo ir persukta į stalinę lempą. Medicininės apžiūros atsisako“, – konferencijoje pasakojo GMP medikė. Greitoji kviečiama ir dėl įsisiurbusios erkės, slogos ar neblaiviam asmeniui suskaudusios kojos. Latvijoje už tokius iškvietimus pacientui tenka susimokėti. Tokį mokestį siūloma įvesti ir Lietuvoje, nes dėl tokių pacientų, pasak GMP atstovų, nespėjama atvykti pas tuos, kuriems pagalbos reikia skubiai, o nesulaukę pagalbos žmonės miršta. „Galime padvigubinti brigadų skaičių, bet jei važiuosime slogos gydyti, nieko nebus“, – problemas konferencijoje vardijo medikai.
Medikai pateikė ir dar vieną pavyzdį iš Latvijos: jei po paciento greitosios automobilis buvo užterštas, susisiekiama su dispečerine, kuri atsiunčia užsakytą valymo įmonę. Tuo metu Lietuvoje patiems medikams tenka išsivalyti automobilius. Algos – apverktinos, bet ministerija didesnių nežada Tačiau ne tik netikslingi iškvietimai yra viena iš daugybės problemų, su kuriomis susiduria GMP. Už pilną darbo etatą greitosios mediko alga dažniausiai siekia vos apie 700 eurų. Kone visi darbuotojai dirba 1,5 etato, mat už vieno etato algą sunku išgyventi, be to, dėl darbuotojų trūkumo nepavyksta dirbti mažiau. Konferencijoje buvo duotas pavyzdys, kiek uždirba Latvijos kolegos, bei kokias darbo sąlygas jie turi. „GMP brigados vadovas Latvijoje į rankas uždirba 1800 eurų, antras brigados narys 1400 eurų į rankas, vairuotojas – 1200 eur. Latvijoje į pensiją GMP darbuotojai išleidžiami 55 metų, su sąlyga, kad paskutinius 5 metus buvo dirbta pilnu krūviu GMP. Automobiliai turi būti keturiais varomais ratais ir didelio pravažumo, tuo metu Lietuvoje perkami pigiausi automobiliai, todėl rajonuose medikams kartais tenka į iškvietimą nueiti net pėsčiomis, nes automobilis tiesiog nepravažiuoja. Automobilių nusidėvėjimas pas mus yra katastrofiškas, todėl, jei jie nebus atnaujinti, kitais metais tikriausiai eisim pėsčiomis“, – Seime vardijo GMP atstovai.
GMP medikė taip pat davė pavyzdį – jos alga „ant popieriaus“ Lietuvoje siekia vos 1200 eur. Konferencijoje dalyvavusi kita medikė pridūrė, kad daugumos GMP darbuotojų svajonė dirbti vienu etatu, tačiau tai neįmanoma, nes tokiu atveju neužtektų darbuotojų užpildyti brigadoms. Darbuotojams susirgus ar išėjus į atostogas, kai kurias brigadas tenka kuriam laikui „nuimti“, nes nėra, kas pavaduoja medikus. Tad medikė kėlė klausimą, kaip ministerija po reformos galvoja padidinti brigadų skaičių, ir iš kur atsiras nauji darbuotojai. Dar viena medikų iškelta problema – neleidimas išeiti į ankstyvą pensiją. GMP darbuotojai norėtų galėti išeiti į pensiją 55 metų, jei dėl sveikatos būklės nebegali toliau dirbti. Visgi tokios galimybės jiems suteikti niekas nežada. „Mūsų darbe kokybiškas paslaugas tikrai gali teikti tik žmonės, neturintys 65 ar daugiau metų. Jei suvaldysime nereikalingų iškvietimų skaičių, kai kuriuos iškvietimus apmokestinsime, kurie to tikrai nusipelno, lėšų išeiti anksčiau į pensiją atsiras. Tikrai niekas nesiruošia eiti iš tarnybos ir sėdėti namuose su pensijomis, tik neverskite tų žmonių vartoti vaistų nuo skausmo, kad galėtų dirbti GMP. Siekiame, kad kai žmogus dėl savo sveikatos būklės nebegali dirbti GMP, galėtų gauti kažkokią dalį pensijos ir galbūt dirbti kitą darbą“, – sakė Greitosios medicinos pagalbos darbuotojų profesinės sąjungos „Solidarumas“ pirmininkė ir medikė Jolanta Keburienė.
Tikslių atsakymų ministerija nepateikė Konferencijoje dalyvavusi Sveikatos apsaugos viceministrė Danguolė Jankauskienė ryžtingai pažadėti algų kėlimo ar išėjimo į pensiją negalėjo. „Ilgą laiką greitosios medicinos pagalbos netvarkymas sukėlė lėtinę ligą, kurią reikia gydyti. Bet kaip ir visų lėtinių ligų gydymas, tai nėra skubi pagalba, reikia turėti nuoseklų planą. Šiuo metu GMP yra decentralizuota, kiekviena savivaldybė yra atsakinga už greitosios organizavimą. Turime 239 brigadas, 2 782 darbuotojus, iš jų 11 proc. yra prie pensinio amžiaus, virš 65 metų darbuotojų yra 3 proc. Turime labai didelius netolygumus, vienos brigados išvažiuoja 10 kartų daugiau, kitos 10 kartų mažiau. Turime milijoną skambučių, iš jų penktadalis paprastai yra šeimos gydytojo kompetencijoje. Be to, yra daugybė pervežimų, kurių galėtų greitoji nedaryti“, – sakė D. Jankauskienė. Šiuo metu GMP vidutiniškai pacientą pasiekia mieste per 11 minučių, o kaime per 30 minučių. 5 proc. teritorijų yra nepasiekiamos – tai 150 tūkstančių gyventojų. Todėl, pasak D. Jankauskienės, visą brigadų išdėstymą reikia keisti. Viceministrės teigimu, didesni atlyginimai situacijos smarkiai nepagerintų. „Kolegos, aš girdžiu, ką jūs sakote, dėl atlyginimų, aš pati manau, kad gaunu per mažą atlyginimą. Ir iš tiesų, visi žmonės galvoja taip pat. Tik supraskime vieną dalyką, kadangi dirbu vadyboje – atlyginimo pakėlimas žmogų motyvuoja lygiai 21 dieną, tol, kol jis gauna kitą. Yra finansinės ir nefinansinės motyvacijos priemonės. Nefinansinės pas jus yra apverktinos, apgailėtinos, čia didžioji bėda“, – sakė D. Jankauskienė. Pasak jos, darbo sąlygos turėtų gerėti prasidėjus reformai. Visgi medikų viceministrės žodžiai neįtikino. „Mano alga dabar 700 eurų. Pasakykite paprasčiau mums, ar po reformos alga pasikeis, ar ne?“, – paklausė paramedikas iš Biržų. Tačiau D. Jankauskienė tikslaus atsakymo neturėjo: „Viskas priklauso, kokiu krūviu dirbate, kiek naktinių budėjimų turite. Negaliu dabar atsakyti, per ankstyvas klausimas.“ Tuo metu J. Keburienė pridūrė, kad pritraukti naujų žmonių į tarnybą padėtų vis prašomos socialinės garantijos ir išankstinė pensija. „Visi suvokia, kad nusidėvime labai greitai ir negalime tiek laiko dirbti būdami pakankamai garbaus amžiaus, nes mūsų darbo sąlygos skiriasi nei, pavyzdžiui, poliklinikos darbuotojų. Kaip vieną iš spaudimo mechanizmų galime panaudoti tai, kad bent kurį laiką visi pradėsime dirbti vienu etatu“, – neapsikentusi ministerijos išsisukinėjimų pridūrė J. Keburienė.
Daugeliui įprasta, kad frazė „išsikviesiu taksi“ reiškia tai, jog netrukus bus galima važiuoti tikslo link. Ir nors keleiviai neslepia, kad kartais dėl įvairių priežasčių nusprendžia nesirinkti pirmo pasiūlyto vairuotojo – vairuotojai dažniausiai atlikdami savo darbą įsitikinimais nesivadovauja. Vis dėlto, kaip pasirodo – ne visada, mat vilnietis papasakojo, kaip skubėdamas į renginį tiesiog buvo paliktas ant ledo.
Situacija privertė susimąstyti Vilnietis Marius pasidalijo įdomia istorija, kaip praėjusį penktadienį nusprendęs į renginį vykti pasinaudodamas „Bolt“ paslaugomis, tikrąja prasme buvo paliktas stovėti ant ledo. Vyras pasakojo, kad nusprendus važiuoti su „Bolt“ pasinaudodamas programėle iškvietė vairuotoją, kurio teko palaukti pakankamai ilgai, o jam atvyks į vietą vilniečiui net neteko įsėsti į automobilį, mat tai, kad vairuotojas jo neveš, vyras išgirdo pro atidarytą automobilio langą.
„Vairuotojo laukiau pakankamai ilgai. Lauke stovėjau laikydamas dėžę alkoholio, kurį turėjau pristatyti į renginį. Pamatęs man reikiamą automobilį pamojau, vairuotojas sustojo šalia, atidarė automobilio langą ir pasakė, kad jis yra musulmonas ir alkoholio neveš. Iškart po šių žodžių vairuotojas uždarė langą ir nuvažiavo be jokių kitų komentarų ir diskusijų“, – neįprastą situaciją nupasakojo vilnietis. Marius teigė, kad tokia situacija sukėlė nemažai pamąstymų, ar yra reglamentuota tvarka, kur būtų numatyti atvejai, kada vairuotojas gali atsisakyti suteikti pavėžėjimo paslaugą. Vis dėlto, vyras įsitikinęs, kad šiuo atveju tokios priežasties nebuvo, o tokio sprendimo priežastis – vairuotojo įsitikinimai. Atsisakyti gali ir vairuotojas, ir keleivis Mantas Čižas, „Bolt“ komunikacijos specialistas apgailestavo dėl nemalonios kliento patirties, tačiau patikino, kad tiek vairuotojai, tiek keleiviai turi teisę atsisakyti užsakytos kelionės. „Jeigu užsakymas buvo atšauktas vairuotojo, keleivis vis tiek gali pranešti apie vairuotojo elgesį ir kitas neįvykusios kelionės aplinkybes. Tokiu atveju aiškinamės, ar vairuotojas kelionę atšaukė nepagrįstai, ir dažniausiai kompensuojame klientui atšaukimo mokestį. Vis dėlto, dažniausiai vairuotojai atšaukia kelionę dėl pateisinamos priežasties: kai keleivių yra daugiau nei sėdimų vietų automobilyje; keleivis nepasirinko vaikiškos kėdutės kategorijos programėlėje, bet nori vežti mažametį; keleiviai nori vežti draudžiamus ar netinkamų gabaritų daiktus, taip pat tais atvejais, kai keleiviai neadekvačiai elgiasi ir panašiai“, – komentavo M. Čižas. Paklausus, ar keleiviai gali rasti informaciją, kokiais atvejais vairuotojas juos gali atsisakyti vežti, „Bolt“ atstovas teigė, kad įmonė tokio sąrašo nėra sudariusi, o vairuotojai dirba vadovaudamiesi Kelių eismo taisyklėmis ir kitais reikalavimais taikomais pavežėjų veiklai.
Vilniaus universiteto ligoninės Santaros klinikų neurochirurgai pirmą kartą Lietuvoje ir Baltijos šalyse atliko operaciją, kurios metu buvo panaudota šiuo metu viena iš pasaulyje inovatyviausių priemonių stuburo chirurgijoje.
„Stuburą sutvirtinančių sraigtų įsukimą panaudojant specialius „inkarinius“ implantus galima pavadinti perversmu šiuolaikinėje suaugusiųjų stuburo chirurgijoje, ypač atsižvelgiant į tai, kad sparčiai didėja senstanti populiacijos dalis, kurios kaulo kokybė bloga, – pranešime žiniasklaidai sako VUL Santaros klinikų Neurochirurgijos centro gydytoja neurochirurgė Ona Lapteva. – Šis įrankis ypač naudingas osteoporozės (kaulų retėjimo) chirurgijoje bei didelių stuburo fiksavimo metalo implantais operacijų metu: jis leidžia ypač sumažinti mechaninių komplikacijų riziką – implantų laisvumo, slankstelio ir implanto komplekso lūžio ir kitų“. Lietuviškai šią technologiją galima vadinti „sraigto inkaru“: tai tokia sraigto „rankovė“, kuri sustiprina sraigto-kaulo fiksaciją. Ši priemonė leidžia išsaugoti kaulo, į kurį įsukamas sraigtas, kokybę bei skatina sraigto įaugimą į kaulą ir implantų prigijimą.
„Šis implantas gerai įtvirtina į kaulą įsuktą sraigtą ir tokią nejudančią jo būseną išlaiko ilgą laiką. Tai svarbu ir kai turime atlikti pakartotiną arba revizinę operaciją, kai nustatomas jau įsuktų sraigtų laisvumas, tuomet toks inkaras leidžia kokybiškai sutvirtinti jau esamą metalo konstrukciją, be papildomų priemonių ar pastangų, – pasakoja O. Lapteva. – Be to, šie implantai gali būti panaudojami plačiam stuburo operacijų spektrui, tinka su bet kokiais stuburui sutvirtinti naudojamais sraigtais ir kitomis priemonėmis, nereikia jokių papildomų instrumentų, labai lengva ir greita naudoti.“ Neurochirurgijos centro skyriaus vedėjas dr. Robertas Kvaščevičius, džiaugdamasis šia medicinine inovacija Santaros klinikose, teigia, kad klinikos yra orientuotos į inovacijas ir aukštą gydymo kokybę: „Mūsų Neurochirurgijos centras nuolat domisi naujienomis medicinos pasaulyje. Ieškome galimybių jas pritaikyti gydomiems pacientams ne tik dėl to, kad šie greičiau sveiktų, bet kad ir medikams darbas būtų techniškai lengvesnis, o rezultatai geriausi“.
Pagal pasaulinę statistiką net iki 30 proc. pacientų, kuriems atlikta bet kokia stuburą fiksuojanti operacija, gali prireikti atlikti pakartotiną operaciją. Pakartotinas operacijas atlikti, kai naudojamas šis inovatyvus implantas, yra žymiai greičiau ir pigiau nei tais atvejais, kai jo panaudojimas negalimas. Santaros klinikose per savaitę atliekama mažiausiai 3 stuburo fiksacijos operacijos suaugusiems pacientams, todėl neturėtų stebinti, kad pasitaiko ir pakartotinų operacijų. Iki „sraigto inkaro“ atsiradimo stuburo fiksavimo operacijoms būdavo naudojami storesni sraigtai, papildomi implantai arba jų rūšys, pavyzdžiui, kabliukai ar sutvirtinančios juostos, kurių kaina gana didelė, jiems implantuoti reikėdavo papildomų instrumentų, įgūdžių bei operacijos laiko. Taip pat ši naujoviška priemonė galėtų leisti sumažinti medicininio cemento stubure panaudojimą, vadinamą vertebroplastiką. Cementas, sutvirtinantis sraigtą, nėra ilgaamžis, per tam tikrą laiką sutrupa ir įsukti sraigtai ima judėti. Taip pat cementas yra susijęs su gerokai dažnesne komplikacijų rizika (cemento ištekėjimas į stuburo kanalą ir nervų suspaudimas, terminis nervinių struktūrų pažeidimas).
Cemento naudojimas operacijos metu – gana sudėtinga intervencija: būtina didelė atida ir susikaupimas, jo naudojimas didina rentgeno spinduliuotės kiekį, prailgėja operacijos laikas, reikalingi papildomi instrumentai ir jų rinkiniai cementui suleisti. Svarbu ir tai, kad revizinės operacijos dėl cemento sukeltų komplikacijų yra labai sudėtingos. Todėl ši naujoviška priemonė, tikėtina, taps neatsiejama stuburo chirurgijos praktikos dalimi. „Sraigto inkaro“ technologija naudojama Jungtinėje Karalystėje, Ispanijoje, Vokietijoje, Šveicarijoje, Italijoje ir Švedijoje.
Gaidelis, pagal savo būdą
Krapštydamas mėšlyno krūvą,
Žemčiūgo atitiko grūdą.
,,Na, kam da tokis niekas būva? –
Tarė Gaidys,-o tik ant svieto
Yra kvailiai, ką jį už brangų laiko!
Tai ką norėt nuo žmogaus paiko!
O aš žemčiūgo brangaus vieto
Veliju miežį: jis pigesnis,
Bet brandesnis ir sotesnis”.

Prasčiokai taipgi: ko suprast negali,
Vadina tą nieku ir met į šalį.

 – Seniai jau mane noras ima
Pamest tarp mudviejų nesutikimą.
Mat šiandien jau manęs nė saugotis nereikia.
Nuo šiosios valandos aš tik prie gero linkus,
Širdis visiems tik gerą teikia.
Ne ta aš – ir oda numauta jau anoji,-
Angis taip sako žmogui, kieman jo atslinkus.
Žmogus, pagriebęs lazdą, angiai tarė:
,,Oda tikrai nauja, vienok širdis senoji!”
Ir dvasią iš angies išvarė.

Tik sykį tu užsitarnauk,
Kad sviets neištikėtų tau,
Tai apsimesk paskui meiliu,
Geru, padoriu ir švelniu
Ir veidmainiauk, kaip nori sau,
Tik gero jau iš to nelauk:
Neatsigriebsi jau suvis –
Patiks tave angies dalis.
Darže išaugęs apvynėlis
Aplinkui smaigą vyniotis pradėjo,
O netoli stovėjo
Jaunutis aržuolėlis.
– Tegul kas kokią naudą paminės
Iš aržuolaičio štai ir jojo giminės!
Ar kuo nors už tave jisai aršesnis?
Tik vienu tiesumu jau tu už jį viršesnis!
(Prieš smaigą apvynys ant aržuolo dejuoja)
Tai neva lapai šę ant jo žaliuoja,
Bet kokie šiurkštūs! O žiedai vėl koki!
Tikrai aš nežinau, už ką gi nieką tokį
Ir žemė da ikšiol maitino? –
Štai smaigą daržininks į pečių šmakšt įbruko,
O vieton jojo aržuolaitį pasodino.
Prigijus aržuolaičiui, apvynys netruko
Tuoj prisiplakt prie aržuoliuko.
Ir nuo to laiko jis geriausias,
Jau jį tik giria – jis viršiausias.

Taip daro žmogus veidmainingas:
Kol jam esi nereikalingas,
Visur tave išniekin ir išpeikia.
Tegul tik tavęs jam prireikia,
Kaip bematai kitokiu stojas –
Pirmiausias laižo tavo kojas.
Ėriuks, ištroškęs sykį vieną,
Nubėgo gerti pas upelį,
O plynia atnešė tą dieną
Ten pilkąjį vilkelį.
Vilks, vos išvydo tik ėriuką,
Padrykt prie jo ir jau aplinkui suka.
Bet taikydams parodyt, kad darąs teisingai,
Baudžiąs tiktai kaltus, surink baisingai:
– Tu diege prakeiktasis!
Iš kur drąsumas tasis
Su murzinu snukiu čia vandenį man teršt?
Aš galvą kiekvienam nutrauksiu,
Kas tik norės man ką paveržt!
Ir su tavim ilgai nelauksiu! –
,,Jei man Šviesiausias Vilkas duotų tik drąsumą
Išreikšti mano nekaltumą,
Tai pripažinčiau, kad nuo Jo Šviesybės
Pavandeniui į šimtą žingsnių aš stovėjau
Ir iš teisybės
Jam gėrimą sudrumsti niekaip negalėjau”.
– Na, ar tai aš meluoju? Tu stačioke!
Kaip išdrįsai išbliauti kalbą tokią?
Ee… dabar atsimenu gerai, vyruti:
Juk užpernai išplūdai tu mane truputį!
O pamenu, turbūt net šioje pat vieto. –
,,Da užpernai manęs nebuvo nė ant svieto”.
– Tai tavo brolis tad mane iškolio.–
,,Aš neturiu ne vieno brolio”.
– Na, tai kas nors iš tavo giminės.
Man pikto geidžia šunes, piemens ir visi jūs,
O tavo giminė tai persekioja įsigijus…
Na, mano priešininkai manė paminės!
O tu už jų kaltes man užmokėsi. –
,,O aš kuo kaltas?” – ,,Ar da netylėsi?
Nubodo man klausyti tavęs.
Jau kaltas tu dėl to, kad mane valgyt spiria”,-
Ir tuoj ėriuką, į dantis pagavęs,
Nusinešė antpiet į tamsią girią.

Ant svieto dedasi taip pat: prieš tvirtą
Silpnam visur visad kaltu būt skirta.
- Iš kur eini, galvočiau mūs ilgausi? –
Sutikus asilą, laputė klausė.
,,Ugi, kūmute, pargrįžtu nuo liūto.
Na, tu man šitaip iš narsaus ir drūto
Pavirsk į tokį nieką suvis menką!
Kad kitąsyk jis, būdavo, užrink,
Tai ošia, staugia net giria aplink,
Iš baimės, būdavo, ir pabėgėti tenka.
O kad dabar, kūmyte, jį matytum!
Paliegęs guli urvoje, tarytum
Nė atsidvėsti iš skausmų negali.
Dabar žvėris kiekvienas, praeidams pro šalį,
Senuosius skriaudimus atmonyt geidžia:
Vieni ragais,
Kiti nagais,
Kaip kam smagiau yr, liūtą žeidžia”.
– Ir tu ant liūto šokai? – lapė tarė.-
,,O kaip? dariau, ką ir visi aplinkui darė.
Tai, ana ve! Įspyriau juk ir aš nabagą –
Tegul ir asilo pažįsta nagą!”

Elgiasi lygiai ir žmonės nedori:
Pakol didžiūnu eisi ir tvirtybėj,
Tokioj aplinkui slankioja žemybėj,
Jog į akis tau pažiūrėt nedrįsta.
Nupulk žemyn tik – nori ar nenori,
Visi, kiek gali, tad tau įsigrystą.
Bezdžionė, zerkole pamačiusi save,
Stukt mešką su alkūne, atsikreipti liepia:
,,Žiūrėki, tai da snukis! Kad tave!
Tai susiraukia, tai vėl išsišiepia…
Bjaurus be galo! Jeigu aš,
Į jįjį panėšėčiau… smaugčiausi dievaž!
Žinai, kūmute, tarpe mūs sesukių
Atrastume daugybę tokių snukių”.
Meška bezdžionę kolioti pradėjo:
,,Geriau būt, kūma. atsiminti šitą:
Pažvelk pirma ant savęs – liausi darkius kitą!
Vienok meškos roda nuėj’ ant vėjo.

Akyj artimo savo kiekviens mato spalį,
O savo akyj sparo užtėmyt negali.
 Laputė, vištienos pririetus
Ir tiek palikus, kad antri būt pietūs,
Po kupeta užsnūdo valandėlę menką.
Štai žiūri – į svečius pas jąją vilkas slenka.
,,Žinai, kūmyte, vargas spaudžia!
Ir šunes taip pikti, piemuo nesnaudžia…
Tai ant tuščios dūšelės valkiojuos per dieną.
Kad gaučiau nors nugraužt kaulelį vieną!
Jei nuo bičiulių pašelpos nelauktum,
Tai imtum, rodos, tuoj ir pasismaugtum!” –
,,Ar tai gal būti?” – ,,Oi, sakau teisybę!” –
,,Pažįsti, kūmai, manąją gausybę:
Bičiulio savo neapleisiu aš nė vieno.
Na, valgyk sveiks – štai kupetaitė šieno!”
Vištieną lapė neminėjo.
O vilks mėsos, ne šieno malonėjo.
Ir pas kūmutę nieko nenustvėręs.
Namo sau dūlino nė valgęs anė gėręs.

Kitiems ir žmogus su noru teikia,
Ko jam pačiam jau visai nereikia.